Речник на основните термини
===========================

**Националната екологична мрежа (НЕМ), включва**:

1. защитени зони като част от Европейската екологична мрежа "НАТУРА 2000", в които могат да участват *защитени територии*;
2. защитени територии, които не попадат в защитените зони.
В Националната екологична мрежа приоритетно се включват КОРИНЕ места, Рамсарски места, важни места за растенията и орнитологични важни места.

**Защитена територия (ЗТ)**: територия, която е предназначена за опазване на биологичното разнообразие в екосистемите и на естествените процеси, протичащи в тях, както и на характерни или забележителни обекти на неживата природа и пейзажи. Защитените територии се делят на няколко категории: *национален парк*, *природен парк*, *резерват*, *поддържан резерват*, *природна забележителност* и *защитена местност*.

**parks**

- **Национален парк (BG02)**: защитена територия, в чиито граници не попадат населени места и селищни образувания и които включват естествени екосистеми с голямо разнообразие на растителни и животински видове и местообитания с характерни забележителни ландшафти и обекти на неживата природа. В границите и могат да се включват и други защитени територии, които остават под определения за тях режим.

- **Природен парк (BG05)**: защитена територия, включваща разнообразни екосистеми с многообразие на растителни и животински видове и на техните местообитания, с характерни забележителни ландшафти и обекти на неживата природа. В границите му може да има населени места, селищни образувания и курорти, както и да се осъществяват производства и дейности, които не замърсяват околната среда. Природните паркове се управляват с цел устойчиво ползване на възобновимите природни ресурси при запазване на традиционни форми на поминък, както и осигуряване на условия за развитие на туризъм.
*in folder: parks*

**reserves**

- **Резерват (BG01)**: строго защитена територия, съдържаща представителни природни екосистеми и местообитания на редки видове. В границите на резерватите се забраняват всякакви дейности, които нарушават самобитния характер на природата.

- **Поддържан резерват (BG04)**: защитена територия, съдържаща екосистеми, включващи редки и/или застрашени диви растителни и животински видове и местообитанията им. В поддържаните резервати се провеждат поддържащи, направляващи регулиращи или възстановителни мерки.

**natural-monuments**

- **Природна забележителност (BG03)**: защитена територия, съдържаща характерни или забележителни обекти от неживата природа, като скални форми, скални разкрития с научна стойност, земни пирамиди, пещери, понори, находища, вкаменелости и минерали, пясъчни дюни и други, които са с изключителна стойност поради присъщата им рядкост, представителност, естетичност или които имат значение за науката и културата. В природните забележителности се забраняват дейности, които могат да нарушат тяхното естествено състояние или да намалят естетическата им стойност.

**protected-sites**

- **Защитена местност (BG06)**: защитена територия, съдържаща характерни или забележителни ландшафти, включително такива, които са резултат от хармоничното съжителство на човека и природата или местообитания на застрашени, редки или уязвими растителни и животински видове и съобщества. В защитените местности се забраняват дейности, противоречащи на изискванията за опазване на конкретните обекти, предмет на защита.

**birds-habitats-proofs**

- **Защитена зона (ЗЗ)**: територия предназначена за опазване или възстановяване на благоприятното състояние на включените в нея природни местообитания, както и на видовете в техния естествен район на разпространение. 
Защитените зони се обявяват за опазване на типовете природни местообитания по Директива 92/43/ЕИО и за опазване на видовете птици по Директива 79/409/ЕИО.

**Природни местообитания**: напълно естествени или полу-естествени сухоземни или акваториални области, характеризиращи се с географски, абиотични и биотични особености.

**РИОСВ**: Регионална инспекция по околната среда и водите.

**РДГ**: Регионална дирекция по горите.

**ДГС**: Държавно горско стопанство.

**ДЛС**: Държавно ловно стопанство.